+++
author = ""
bloky = []
categories = []
date = 2020-11-05T23:00:00Z
description = "Když si vypěstujeme svým nezdravým životním stylem hemoroid, hledíme na to, abychom se ho co nejdříve zbavili. Pomoci může sedací koupel na hemeroidy."
draft = true
image = "/images/sedaci-koupel-na-hemeroidy.jpg"
title = "Sedací koupel: Účinná pomoc od hemoroidů"
type = "post"

+++
**Když si vypěstujeme svým nezdravým životním stylem (nebo těhotenstvím) hemoroid, hledíme na to, abychom se ho co nejdříve zbavili. Jelikož ne vždy je nutné problém řešit operativně, podíváme se na to, jaké účinky může mít pravidelná sedací koupel.**

Co je normální koupel všichni víme. Ale **sedací koupel**? Pokud na tento název narážíte poprvé, můžete mít problém okamžitě určit, jak se správně provádí a čemu může být za některých okolností prospěšná.

To je docela škoda, protože se vám tato na první pohled nezajímavá informace může časem hodit. Třeba při zmírňování příznaků **hemoroidů**, kterými dnes trpí velká spousta lidí.

> **_Tak se pohodlně posaďte a pusťte se do čtení._**

![sedací koupel na hemeroidy](/images/hemoroidy-sedaci-koupel.jpg)

## Co je to sedací koupel?

Za sedací koupel označujeme **koupel v mělké teplé vodě**, která působí na konečník a na oblast pohlavních orgánů. Může se během ní používat pouze teplá voda. Někteří lidé však do ní (v závislosti na svém typu problémů) dávají i různé přísady.

Sedací koupel můžete provozovat ve vaně, v lavoru nebo ve speciální nádobě, která se po vykonání potřeby instaluje na záchodovou mísu.

**Sedací koupel může:**

* Urychlit hojení
* Zbavit svědění
* Zmírnit podráždění
* Odstraňovat menší bolesti

Nesmíme ale zapomínat ani na to, že pravidelná sedací koupel **napomáhá udržovat optimální tělesnou (a především intimní) hygienu**.

## Nejúčinnější koupele proti hemoroidům

Nejprve si povíme, jak se dělá nejzákladnější koupel. Teprve pak si povíme, jaké mohou být její alternativy.

  
Do vany, napusťte maximálně 10 cm vody. Ta by měla být **tak akorát teplá**. Nikoliv vařící. Toto doporučení se vyplatí dodržet, protože si díky němu ušetříte spoustu starostí s opařením, nebo se zhoršením příznaků, kvůli kterým si chcete ulevit.

![koupel hemoroidy](/images/sedaci-koupel.jpg)

Následně si vlezte do vany, hoďte nohy přes okraj (aby nebyly namočené) a nechte vodu **10-20 minut působit**. Po skončení koupele se jemně utřete měkkým ručníkem.

**Mezi přísady, které můžete přidat do vody patří:**

* Epsomská sůl
* Heřmánek
* Jitrocel
* Měsíček lékařský

Ve všech případech je ale nutné sledovat, zda u vás tyto rostliny a složky nevyvolaly **podráždění**, nebo **alergickou reakci**. Pokud ano, přestaňte je používat. Nevhodné mohou být i v případě, že jste **po operaci**. Mohlo by se stát, že si nechtěně způsobíte infekci.

![](/images/hermanek-na-hemeroidy.jpg)

## Bylinky v boji s hemoroidy

V první řadě je nutné říct, že většina bylinek, které se doporučují na hemoroidy, se užívá zvnějšku. Tedy, ve formě různých obkladů, mastí a koupelí.

Žádná z nich nemá (snad až na **vilín**) prokazatelný vliv na léčbu hemoroidů. K jejich používání se přistupuje proto, že mají **uklidňující účinky**. A ty jsou v případě podráždění více než vítané.

**Naše babičky věřily:**

* Hluchavce
* Ostružiní
* Černému rybízu