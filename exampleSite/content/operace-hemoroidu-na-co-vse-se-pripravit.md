+++
author = ""
bloky = []
categories = ["Hemeroidy"]
date = 2020-11-05T23:00:00Z
description = "Nikdo z nás nechodí rád na operace. Někdy je to jediná cesta, jak se zbavit obtíží. Například těch, které způsobují hemoroidy. Víte, jak probíhá operace hemeroidů?"
image = "/images/operace-hemeroidu.jpg"
title = "Operace hemoroidů: Na co vše se připravit?"
type = "post"

+++
**Nikdo z nás nechodí rád na operace. Někdy je to ale jediná cesta, jak se zbavit dlouhodobých obtíží. Například těch, které způsobují hemoroidy. Proto se dnes podíváme na to, jaké známe typy zákroků a zda je nutné jim nějak přizpůsobit jídelníček.**

[Hemoroidy jsou společenské tabu](https://www.nahemeroidy.cz/hemoroidy-vse-co-o-nich-potrebujete-vedet/). Což je docela zvláštní, když uvážíme, kolik lidí na ně trpí. Takže všichni chodíme a tváříme se, že se vůbec nic závažného neděje. A u toho tiše spíláme na nepřízeň osudu. Opravdu z toho není cesta ven?

Jak se to vezme. Někdo zkouší hemoroidy přelstít babskými radami a [**teplou koupelí**](https://www.nahemeroidy.cz/sedaci-koupel-ucinna-pomoc-od-hemoroidu/). Jiný na to jde od lesa a kupuje si **speciální přípravky**, které jsou volně prodejné v lékárně. A pak jsou tu odvážlivci, kteří vědí, že nemá smysl se zbytečně trápit a svěří se do rukou zkušeného lékaře. Který jim může doporučit i **operativní zákrok**.

> **_Pokud o něm uvažujete, ale máte z něj tak trochu nahnáno, začtěte se do našeho podrobného průvodce, který vám poví, co a jak._**

![koupel na hemeroidy](/images/koupel-na-hemeroidy.jpg)

## Kdy podstoupit operaci hemeroidů

Většina potíží s hemoroidy **zmizí asi do dvou týdnů od počátku příznaků**. Tedy, za předpokladu, že se rozhodnete **pít dostatek tekutin a dodržovat dietu**, která povede k dlouhodobé změně vašeho životního stylu.

Někdy se ale mohou objevit komplikace. V hemoroidu se může udělat **krevní sraženina**, kvůli které praskne a silně krvácí. Některé hemoroidy mohou dokonce **vstupovat až do análního otvoru**. Z toho důvodu může lékař doporučit podstoupení operativního zákroku.

## Operace hemoroidů

Lékař může pro operaci zvolit jeden z mnoha existujících postupů. Některé vyžadují celkovou anestezii, jiné nikoliv. U některých dokonce můžete krátce po zákroku domů. Jedná se tedy o variantu, o které se hodí začít přemýšlet.

### Klasická operace

Během klasické operace můžete být jak **v celkové**, tak **v lokální anestezii**. Během ní se **vyříznou velké hemoroidy**, na které nepůsobí méně [invazivní léčba](https://www.nahemeroidy.cz/lecba-a-priznaky-hemoroidu/). Lékař ale může přistoupit i k tomu, že **tkáň hemoroidu vrátí zpátky na místo** a zajistí, aby se hemoroid vstřebal.

![operace hemeroidů](/images/klasicka-operace-hemeroidu.jpg)

Oba zákroky mohou vyžadovat krátkou hospitalizaci, nebo pozorování v nemocničních podmínkách. V obou případech ale musíte počítat s rekonvalescencí a bolestí.

### Laserová operace

Vzhledem k tomu, že předchozí řádky mohou slabší povahy docela vyděsit, čím dál víc lidí preferuje laserové odstranění hemeroidů.

Tento výkon obvykle nevyžaduje anestezii (jen při větších zákrocích) a **probíhá velmi rychle**. Tento úkon má za cíl normalizovat prokrvení a fungování problematické části konečníku. Vzhledem k rychlosti a nízké invazivnosti nemusí pacient jakkoliv měnit svůj zaběhnutý denní režim.

## Rekonvalescence

Jedním z nejdůležitějších faktorů úspěšné rekonvalescence je to, **abyste odvrátili zácpu**, která vyžaduje vyvinutí většího tlaku během vykonávání velké potřeby. V případě invazivního zákroku musíte dbát i na **tělesný klid**.

![rekonvalescence po operaci hemeroidů](/images/rekonvalescence-po-operaci-hemeroidu.jpg)

Poměrně normálním jevem během zotavování může být **inkontinence**, která zakrátko odezní. (V případě že ne, je nutné vyhledat vašeho ošetřujícího lékaře.) Z toho důvodu mějte připravené vhodné hygienické pomůcky. Také si můžete dopřávat pravidelné **koupele v teplé vodě**, které zamezí podráždění a svědění.

## Strava po zákroku

Jelikož [strava a pitný režim s hemeroidy souvisí](https://www.nahemeroidy.cz/dieta-a-spravna-strava-pri-hemoroidech/) víc než byste čekali, podíváme se na to, co byste měli jíst a pít.

**Vyzkoušejte:**

* Mléčné výrobky, ale maximálně jen 2 hrnky denně
* Povařenou zeleninu
* Ovocné šťávy
* Banány
* Meloun
* Bílou rýži a cereálie
* Hodně uvařené maso

Pokud se vám zdá být tento jídelníček zvláštní, je nutné si uvědomit, že **jde o potraviny a nápoje, které nezanechávají skoro žádné zbytky**, které by bylo nutné vyloučit. Což je důležité, protože váš konečník bude mít šanci se po operaci rychleji uzdravit. (Také se tím minimalizuje riziko případné infekce, která by pocházela ze stolice.)