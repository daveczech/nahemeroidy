+++
author = ""
categories = ["Hemeroidy"]
date = 2021-02-11T23:00:00Z
description = "Svědění konečníku rozhodně není něco, čím by se kdokoliv z nás chlubil. Jak se dá co nejrychleji odstranit?"
image = "/images/svedeni-konecniku.jpg"
title = "Svědění konečníku: Proč k němu dochází?"
type = "post"
[[bloky]]
author = ""
bloky = []
categories = []
date = ""
description = ""
image = ""
template = "post"
title = ""
type = "post"

+++
**Svědění a pálení konečníku rozhodně není něco, čím by se kdokoliv z nás chlubil. A tak se snažíme s tímto problémem nějak vypořádat sami. Což ale může vést k mnoha omylům a frustraci. Je pálení konečníku normální? A pokud ne, jak se dá co nejrychleji odstranit?**

Pokud jdete vykonat velkou potřebu, pak nejspíš nečekáte, že vás kromě fyzické úlevy začne obtěžovat svědění, pálení nebo dokonce krvácení. V takovém případě vás začnou celkem rychle napadat ty nejčernější scénáře, z nichž ty nejhorší zahrnují **rakovinu střev**.

Samozřejmě, přítomnost krve ve stolici není dobré zlehčovat. Opravdu může jít o jeden z nejvýraznějších symptomů rakoviny. Také to ale [mohou být **hemoroidy**](https://www.nahemeroidy.cz/hemoroidy-vse-co-o-nich-potrebujete-vedet/), ke kterým jste se dopracovali nevhodným způsobem života (či stárnutím). Diskomfort ale způsobují i další jevy, o kterých si povíme v následujících odstavcích.

![](/images/priciny-svedeni-konecniku.jpg)

## Příčiny svědění konečníku

Hemoroidy a svědění konečníku spolu přímo souvisí. Je ale pravda, že to nemusí být jediný důvod toho, proč se s touto nepříjemností setkáváte.

**Na vině může být i:**

* Ekzém
* Odření od hrubého toaletního papíru
* Alergická reakce na nevhodnou kosmetiku
* Lupénka

Také se ale může jednat o stav, který je způsobený **průjmem**, **fekální inkontinencí**, **kvasinkovou infekcí**, **pohlavně přenosnou chorobou** nebo **parazity**. Je tedy vhodné se objednat na kontrolu k lékaři a do té doby se důkladně sledovat.

### Hemoroidy

Hemoroidy jsou nateklé žilky, které se plní krví. Obvykle se tak stává po přílišném tlačení, kvůli zácpě, nebo dlouhotrvajícím průjmům, po porodu nebo v důsledku stárnutí. Dobře nám nedělá ani delší sezení a rodinná anamnéza.

Za normálních okolností hemoroidy poznáte podle **extrémního svědění okolo análního otvoru**, **bolesti a podráždění v oblasti análního otvoru** a malého množství světlé krve na toaletním papíru.

![](/images/svedeni-konecniku-hemoroidy.jpg)

### Svědění konečníku v noci

Svědění kolem konečníku v noci ale může mít úplně jiného původce, než byste si mysleli. Je docela dobře možné, že se u vás zabydlely **dětské roupy**. Těmi se nakazíte po kontaktu s věcmi infikovaného člověka. Spolknete mikroskopická vajíčka a neštěstí je na světě. Roupy následně tělo opouštějí přes anální otvor, kde nakladou vajíčka a následně se zase vrátí dovnitř. Což vede k podráždění a svědění.

I přesto, že jde o velmi nepříjemný problém, dá se ho zbavit **léky** a **důkladnou hygienou**.

## Léčba

Když se vrátíme zpátky k hemoroidům, lidem, kteří jimi trpí se obvykle [doporučují **sedací koupele**](https://www.nahemeroidy.cz/sedaci-koupel-ucinna-pomoc-od-hemoroidu/). Ideálně krátce po použití toalety. Lékař vám dále doporučí **užívání léků proti bolesti** a **změnu jídelníčku**. Především kvůli tomu, aby se zamezilo průjmu, nebo zácpě.

Fakticky ale nejde o [metody léčby](https://www.nahemeroidy.cz/lecba-a-priznaky-hemoroidu/). Jen o způsoby, jak si můžete ulevit od nepříjemných projevů. To ale neznamená, že byste museli s hemoroidy žít až do konce svého života. V současné době se dají [vyřešit **operativním zákrokem**](https://www.nahemeroidy.cz/operace-hemoroidu-na-co-vse-se-pripravit/).

![](/images/lecba-svedeni-konecniku.jpg)

### Mast na svědění konečníku

V případě, že jste na cestách, nebo v zaměstnání a nemáte možnost udělat si uvolňující sedací koupel, může to být problém. Proto je vhodné mít po ruce [speciální **mast na hemoroidy**](https://www.nahemeroidy.cz/faktu-mast-na-hemoroidy-recenze/). Vybírat si lze z mnoha značek. Dokonce pro její nákup nepotřebujete ani recept od lékaře. Opět ale platí, že nejde o lék, který by hemoroidy léčil. Mastička jenom potlačuje projevy.

Pokud hemoroidy zatím nemáte, můžete jejich vzniku aktivně předcházet. Například již [zmíněným **zdravějším jídelníčkem**](https://www.nahemeroidy.cz/dieta-a-spravna-strava-pri-hemoroidech/), nebo tím, že **budete fyzicky aktivní**. Také můžete vyzkoušet dlouhodobé užívání **doplňků stravy na hemoroidy**.