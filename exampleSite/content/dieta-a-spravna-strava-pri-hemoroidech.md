+++
author = ""
bloky = []
categories = []
date = 2020-11-05T23:00:00Z
description = "Hemoroidy jsou zdravotní problém, na který je nutné se dívat co nejvíce komplexně. Proto se podíváme na to, jak se při hemoroidech správně stravovat."
draft = true
image = "/images/dieta-pri-hemoroidech.jpg"
title = "Dieta a správná strava při hemeroidech"
type = "post"

+++
**Hemoroidy jsou zdravotní problém, na který je nutné se dívat co nejvíce komplexně. Především proto, že jeho projevy mohou záviset na našem celkovém životním stylu. A ve velkém pak na tom, co pravidelně jíme. Proto se podíváme na to, jak se při hemoroidech správně stravovat.**

Stravování má velký dopad na kvalitu našeho života. Když si dopřáváme jen kalorická jídla bez valné nutriční hodnoty, která jsou plná éček, musíme očekávat, že se to odrazí na vzhledu naší figury. Oproti tomu, **zdravá strava** nám může pomoci udržet si štíhlou linii. Také z ní získáme vitamíny, stopové prvky a minerální látky, které naše tělo potřebuje pro své normální fungování a pro udržovaný vzhled. (Na těchto látkách závisí nejen kvalita vlasů, ale i nehtů a kůže.)

Možná vás to překvapí, ale **správně zvolený jídelníček** potřebují i lidé, kteří se trápí s hemeroidy. Ty mohou být vyvolané zácpou, průjmem, ale i celou řadou jiných (a poměrně běžných) faktorů.

> **_Abyste měli trochu lepší představu o tom, čemu byste měli začít dávat přednost a čemu se raději vyhýbat, budeme rádi, když budete pokračovat ve čtení._**

![dieta při hemeroidech](/images/strava-pri-hemeroidech.jpg)

## Jak pomůže upravená strava

U hemoroidů je důležité, **abyste nemuseli vyvíjet příliš velký tlak během vykonávání velké potřeby**. Také je ale klíčové, abyste netrpěli průjmem, nebo zácpou. Jak to ale udělat?

Úplně jednoduše. Do svého jídelníčku zařaďte dostatečné množství **čerstvého ovoce**, **zeleniny** a dalších potravin, které obsahují **vlákninu**. Ta funguje tak, že zvětší objem stolice a zároveň ji změkčí. Čímž zamezuje tomu, že nejde snadno vytlačit. Aby ale mohla správně fungovat, neobejde se bez **tekutin**. (Jinak může v extrémních případech zácpu ještě zhoršit.) Z toho důvodu si každodenně dopřejte optimální množství vody, čaje nebo přírodních šťáv.

### Povolené potraviny

Jak už bylo řečeno, váš jídelníček by měl překypovat potravinami, které jsou bohaté na vlákninu.

**Z toho důvodu si dopřejte:**

* Luštěniny
* Celozrnné výrobky (pečivo, cereálie…)
* Brokolici
* Kořenovou zeleninu
* Celer
* Okurky
* Meloun
* Jablka
* Banány

![strava při hemoroidech](/images/povolene-potraviny-hemoroidy.jpg)

### Zakázané potraviny

Bohužel, většinou saháme po potravinách, které nám vůbec nedělají dobře. Jak po stránce váhy, tak po té zdravotní.

**Omezit byste měli:**

* Výrobky z bílé mouky
* Polotovary
* Hodně osolené potraviny a jídla
* Smažené pokrmy

Jen výjimečně si dopřávejte i hodně **ostrá jídla**, **nápoje obsahující kofein** a **alkohol**.

## Dieta při hemoroidech - vzorový jídelníček

**Snídaně:** Ovesné vločky s kefírem, lesním ovocem a ořechy, čaj

**Svačina:** Nakrájené jablko, voda

**Oběd:** Čočkový salát s bylinkami, vejcem a mrkví, čaj

**Svačina:** Chia pudink s banánem, voda

**Večeře:** Kuřecí prso na přírodní způsob, rýže, zeleninový salát, čaj

![hemeroidy jídelníček](/images/hemeroidy-jidelnicek.jpg)

## Pomohou bylinky?

Co se týče domácí léčby, řada lidí se spoléhá na přírodní metody. Ty v řadě případů zahrnují i použití bylinek. U hemoroidů to ale až tak úplně neplatí. (Zaprvé se nedají jen tak vyléčit, jen odstranit. A zadruhé nemáme informace o tom, že by existovaly bylinky, které by měly na jejich vyléčení vliv.)

To ale neznamená, že musíte odejít úplně s prázdnou. Na podráždění vám může pomoci **čistý gel s aloe vera**. Ač neléčí hemeroidy, může přispět ke zklidnění problematické oblasti. Pacientům se často doporučuje i používání přípravků, které obsahují **vilín**. Naše babičky také nedaly dopustit na **jitrocel**, **heřmánek** a na **měsíček lékařský**.