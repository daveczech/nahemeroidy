+++
author = ""
bloky = []
categories = []
date = 2020-11-05T23:00:00Z
description = "Nikdo z nás se na veřejnosti nechlubí tím, že ho trápí hemoroidy. Skrývat je ale může být pekelně složité. Víte, jak na léčbu hemoroidů?"
image = "/images/lecba-hemoroidu.jpg"
title = "Léčba a příznaky hemeroidů"
type = "post"
[menu.main]
name = "Léčba hemeroidů"
weight = 5

+++
**Nikdo z nás se na veřejnosti nechlubí tím, že ho trápí hemoroidy. Skrývat je ale může být pekelně složité. Zvlášť proto, že svému majiteli způsobují extrémní nepohodlí. Z toho důvodu byste měli přemýšlet o tom, jak je začnete řešit. Víte, jaké máte možnosti?**

Hemeroidy postihují cévy, které jsou **vně**, nebo **uvnitř análního otvoru**. Vzhledem k tomu, že je způsobuje široké spektrum faktorů, alespoň jednou v životě se jimi zabývá téměř každý z nás.

Co si ale budeme povídat. O tom, že vás trápí podobný problém, obvykle taktně mlčíte. Jak před svými známými, tak před partnerem a mnohdy i před svým **lékařem**. To ale nebývá příliš moudré, protože právě on může být vaším dobrým spojencem, který vám poradí, jak na ně. (Také může vyloučit, že se o vás pokouší nějaká mnohem vážnější choroba.)

> **_Možná ale potřebujete nejprve vědět, co vás přesně čeká. Proto vám povíme, jaké existují varianty léčby a na co přesně se máte připravit, když si jednu z nich zvolíte._**

![příznaky hemeroidů](/images/priznaky-hemoroidu.jpg)

## Příznaky hemoroidů

Hemoroidy jsou zdravotní problém, který **postihuje oblast análního otvoru a jeho nejbližší okolí**. Stejně, jako všude jinde tudy procházejí žilky a cévy, které rozvádějí krev. Kvůli **velké námaze**, nebo **nezdravému životnímu stylu** však mohou otékat, nebo mohou tvořit “vaky”, které se plní krví, kvůli čemuž se mění v tvrdé bulky a mohou prasknout a krvácet. Hemeroidy rozdělujeme do dvou kategorií.

### Vnitřní

Vnitřní hemoroidy vznikají uvnitř análního otvoru, kde je nemůžeme vidět. (Ale zato je můžeme velmi dobře cítit, když se probudí.)

**Projevují se:**

* Bolestí v análním otvoru
* Svěděním v análním otvoru
* Krvácením

### Vnější

Vnější hemoroidy se nacházejí v těsné blízkosti rekta. Na první pohled nemusí být patrné, protože **jsou překryté kůží**. Může se ale stát, že nahmatáte podezřelý **výstupek**, nebo **bulku**.

Stejně, jako vnitřní hemoroidy se ty vnější projevují bolestí a svěděním. V extrémním případě se v nich může udělat krevní sraženina, která si najde průchod přes kůži. Což může vést k velké bolesti a nepohodlí a také k extrémnímu krvácení.

![příznaky vnějších hemeroidů](/images/hemeroidy-priznaky.jpg)

## Léčba hemoroidů

Hemoroidy se nemusí projevovat stále. To ale neznamená, že nemohou způsobovat komplikace a nepříjemné pocity. Z toho důvodu se podíváme na to, jaké jsou způsoby jejich léčby.

### Léčba vnitřních hemeroidů

Léčba vnitřních hemoroidů může probíhat ve spolupráci se zkušeným týmem lékařů. K jejich úplnému odstranění se totiž používají nejrůznější **operativní zákroky**. (Některé z nich jsou invazivní více, jiné méně.)

Jednou z metod je **omotání gumičky** okolo části hemeroidu, která znemožní přívod krve do problematické oblasti. Také se ale používá **píchání injekcí**, nebo **chirurgické odstranění hemoroidů**, během kterého je pacient v anestezii. (Jelikož se jedná o rychlý a nenáročný zákrok, pacient obvykle odchází domů ještě v ten stejný den.)

![léčba vnitřních hemeroidů](/images/lecba-vnejsich-hemeroidu.jpg)

### Léčba vnějších hemeroidů

V případě bolestí vnějších hemoroidů vám může lékař nabídnout **užívání léků**. Případně i **sedací koupele v teplé vodě**, které uklidní oblast a udrží ji v čistotě. V neposlední řadě vám poradí, abyste si pořídili některý z v**olně prodejných přípravků na hemoroidy**. Je ale potřeba říct, že žádná z těchto metod fakticky hemoroidy neléčí. Dojde jen ke zmírnění projevů.

## Domácí léčba

Jak už bylo řečeno o pár řádků výše, domácí léčba je tak trochu mylný termín. Především proto, že **její postupy hemoroidy neléčí**. Jen **zmírňují jejich projevy**. Z toho důvodu těmto metodám nepřikládejte až takovou váhu. (Jediné, co vám může pomoci se jich doopravdy zbavit je některý z výše uvedených operativních zákroků.) To ale neznamená, že někomu nemůže pomoci. (Zvlášť, pokud není situace vážná.)

**Lidé běžně přistupují k:**

* Používání vlhčeného toaletního papíru
* Nošení prodyšného spodního prádla a oblečení
* Přikládání studených obkladů

![](/images/domaci-lecba-hemeroidu.jpg)

### Sedací koupele

Už jsme se o tom zmínili jednou, ale určitě je na místě to trochu více rozvést. Příznivý vliv na lepší zvládání hemoroidů mohou mít pravidelné sedací koupele v příjemně teplé (ale ne vařící) vodě. Mohou probíhat buď samostatně, nebo za přidání **epsomské soli**.

Tento návyk vám pomůže očistit oblast konečníku a zklidnit podráždění. Jelikož zde hraje velký faktor očista, nejlepší pro vás bude, když se budete koupat **hned po vykonání velké potřeby**.

### Strava a bylinky

I když nemáme hemoroidy spojené s používáním bylinek, pár z nich se na ně dá podle potřeb použít. Hodně se mluví o **aloe vera**, které má zklidňující účinky. (Není ale klinicky potvrzeno, že by mělo nějaký vliv na léčbu hemeroidů. Musí se navíc používat čistý gel bez příměsi, je nutné ho aplikovat jen zvenčí a také se musí nejprve otestovat, zda na něj nemáte alergii.) Také můžete vyzkoušet mycí přípravky a krémy, které obsahují **vilín**.

Co se týče stravy, je důležité si dopřát hodně ovoce, zeleniny a luštěnin, které obsahují **vlákninu**. (Změkčí stolici, takže není nutné při vykonávání potřeby tolik tlačit.) Je ale důležité i **pít dostatek tekutin**.

![bylinky na hemoroidy](/images/bylinky-na-hemoroidy.jpg)

## Jak předejít jejich vzniku

V první řadě se zaměřte na stravu, která je bohatá na vlákninu a dostatečně pijte. (Když se tak nestane, vláknina nemůže správně působit, čímž může zapříčinit zácpu, která vaše problémy s hemoroidy ještě zhorší.)

Velmi důležitý je i **pravidelný pohyb**, který vám pomůže udržet normální peristaltiku střev. Nehledě na to, že nebudete sedět, což je pro vás samo o sobě prospěšné. Také si dávejte velmi dobrý **pozor na používání projímadel**. I průjem může způsobit, nebo podráždit již existující hemoroid. V neposlední řadě **běžte vykonat svou potřebu ve chvíli, kdy ji cítíte**.