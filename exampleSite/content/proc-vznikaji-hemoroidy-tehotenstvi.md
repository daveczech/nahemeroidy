+++
author = ""
bloky = []
categories = []
date = 2020-11-05T23:00:00Z
description = "Těhotenství je období, během kterého dochází k mnoha psychickým, ale i fyzickým změnám. Víte, jak řešit hemeroidy v těhotenství?"
image = "/images/hemeroidy-v-tehotenstvi.jpg"
title = "Proč vznikají hemeroidy těhotenství"
type = "post"

+++
**Těhotenství je období, během kterého dochází k mnoha psychickým, ale i fyzickým změnám. Některé z nich jsou pozitivní, další už tak moc ne. Mezi ně bychom mohli zařadit například hemoroidy. Víte, proč vznikají a jak se jim dá vyhnout?**

O těhotenství se říká, že je to **jiný stav**. A my musíme souhlasit. Působením hormonů mohou ženám rychleji růst vlasy. Také jsou ale náchylnější na nerovnoměrnou pigmentaci kůže. Viditelně se ale také mění postava a dochází ke změně zvyků.

To ale není všechno. **Rostoucí dítě**, **nezdravé stravování** kvůli těhotenským nevolnostem a chutím, ale i samotný **porod** může mít vliv na anální otvor. A tak, než stačíte mrknout, máte hemoroidy a ani nevíte, jak jste k nim přišla.

> **_Abyste nemusela hasit už existující problém, podíváme se na to, na co si dát pozor a kdy vyhledat pomoc._**

![hemoroidy nevolnost](/images/hemeroidy-nevolnost.jpg)

## Příčiny vzniku hemoroidů v těhotenství

Hemeroidy se dělají těhotným ženám zcela běžně. Nejčastěji **ve třetím trimestru**, **během porodu a krátce po něm**. Stejně, jako u normálních hemoroidů je dělíme na hemoroidy vnitřní a na hemoroidy vnější. Příčiny jejich vzniku ale nemusí být stejné.

**Má na nich podíl:**

* Zvýšený objem krve v těle
* Tlak dítěte na svaly a vnitřní orgány
* Hormonální aktivita
* Zácpa (na ní mají opět podíl hormony, nezdravá strava a rostoucí dítě)

V neposlední řadě, na vznik hemoroidů může mít vliv i porod. Zvlášť fáze, během které dochází k vypuzování dítěte z těla ven.

V mnoha případech těhotenské hemeroidy zmizí do několika týdnů od porodu. Především kvůli zmenšení objemu krve v těle ženy.

## Léčba

V průběhu těhotenství není možné spoléhat na stejnou léčbu, jako ve chvílích, kdy těhotná nejste. Z toho důvodu je vhodnější nejprve vyzkoušet **méně invazivní metody**, které vám nemohou nijak ublížit. Teprve, když se situace zhorší je na místě spojit se s lékařem a řešit nasazení medikamentů.  
![léčba hemoroidů v těhotenství](/images/lecba-hemeroidu-v-tehotenstvi.jpg)

**Vyzkoušet můžete:**

* Hygienické a kosmetické přípravky, které obsahují vilín
* Používání jemného a vlhčeného toaletního papíru
* Sedací koupele v příjemně teplé (ne horké!) vodě
* Koupele s epsomskou solí
* Studené obklady
* Pravidelný pohyb
* Zvýšený pitný režim a konzumaci potravin bohatých na vlákninu
* Kegelovy cviky (o nich se ale pro jistotu poraďte se svým lékařem)
* Ležení na boku (nevyvíjíte tolik tlaku na anální otvor)

Také se snažte při pobytu na toaletě tolik netlačit.

### Návštěva lékaře

Jak už bylo řečeno, **neberte žádné léky, pokud o tom neví váš lékař**. (Diskuze může proběhnout i u **Kegelových cviků**, které nemusí vyhovovat ženám s příliš pevným pánevním dnem, nebo ženám, které mají rizikové těhotenství.)

![cvičení hemeroidy](/images/cviceni-hemeroidy.jpg)

Lékař vám může doporučit **užívání slabého projímadla**. Případně s vámi může probrat možný operativní zákrok po skončení těhotenství.

## Dbejte na prevenci

I když s rostoucím dítětem, hormony a zvýšeným objemem krve v těle nic neuděláte, můžete se pokusit o menší prevenci.

**Během ní můžete přistoupit k/ke:**

* Zvýšení pitného režimu
* Pravidelné konzumaci jídel, která jsou bohatá na vlákninu
* Vykonání velké potřeby, jakmile cítíte, že přišel její čas
* Pravidelnému pohybu (také se snažte omezit čas, během kterého sedíte, nebo stojíte)