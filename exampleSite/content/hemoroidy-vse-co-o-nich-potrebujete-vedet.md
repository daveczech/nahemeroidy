+++
author = ""
bloky = []
categories = ["Hemoroidy"]
date = 2020-11-05T23:00:00Z
description = "Celé dny stojíme, nebo sedíme a jíme spoustu nezdravých potravin. To jsou podmínky, které otevírají dveře civilizačním nemocem, mezi které patří i hemoroidy"
image = "/images/co-vedet-o-hemoroidech.jpg"
title = "Hemeroidy: Vše, co o nich potřebujete vědět"
type = "post"
[menu.main]
name = "Vše o hemeroidech"
weight = 1

+++
**Život moderního člověka se dost výrazně odlišuje od toho, který znali naši předkové. Oproti nim po celé dny stojíme, nebo sedíme, jíme spoustu nezdravých potravin a málo se hýbeme. Což jsou podmínky, které otevírají dveře civilizačním nemocem, mezi které patří i hemoroidy. Jelikož jde o poměrně rozšířený problém, mrkneme se na všechno, co o něm musíte vědět.**

Možná si to ani neuvědomujete, ale většinu svého života trávíme v sedě, ve stoje, nebo poleháváním na gauči, či v posteli. Jen si to vezměte. Ráno se probudíme, rychle do sebe hodíme něco k jídlu, sedneme si do auta, nebo do prostředku hromadné dopravy (ve které většinou taktéž sedíme) a pak celý den sedíme u počítače, nebo za stolem. Případně si nesedneme, jak je den dlouhý.

Kromě toho, že tím trpí naše končetiny, na kterých se může začít projevovat **žilní nedostatečnost**, otevíráme tím dveře vzniku hemeroidů.

> **_Jelikož jde o velmi delikátní problém, o kterém se v dobré společnosti příliš nemluví, nabízíme vám detailního průvodce, ze kterého vyčtete vše potřebné._**

![co jsou to hemeroidy](/images/co-jsou-to-hemeroidy.jpg)

## Co jsou to hemeroidy

Hemoroidy jsou **onemocnění žil**, které se nacházejí v namáhané oblasti okolo konečníku. Může jít o žíly uvnitř, ale i venku. (Z toho důvodu rozlišujeme, zda jedinec trpí **vnějšími hemoroidy**, nebo **vnitřními**.) Vnitřní postihují přímo konečník, vnější se soustřeďují okolo něj zvenčí.

Projevy hemoroidů jsou pro člověka velmi nepříjemné a mohou ovlivňovat kvalitu jeho života. Naštěstí pro nás dnes existují způsoby, jak se jich dá zbavit.

### Vnější hemoroidy

Jak už bylo řečeno, vnější (nebo také externí) hemeroidy se nacházejí v těsné blízkosti análního otvoru. Nejsou vidět, protože **jsou pod kůží**.

**Mezi jejich příznaky patří:**

* Svědění okolo konečníku
* Bolest okolo konečníku
* Nerovnosti okolo konečníku
* Krev ve stolici

**![vnější a vnitřní hemoroidy](/images/vnejsi-hemoroidy.jpg)**

### Vnitřní hemoroidy

Vnitřní hemoroidy jsou ty, které se udělají **uvnitř análního otvoru**. Z toho důvodu mohou způsobovat těžko definovatelné nepohodlí během různých denních úkonů.

**Projevují se:**

* Bolestí análního otvoru
* Svěděním uvnitř análního otvoru
* Krvácením
* Inkontinencí

## Prasknutí hemoroidu

Jelikož se hemoroid dělá tak, že povolí stěna cévy, která **vytvoří vak naplněný krví**, může se stát, že hemeroid v nějaké fázi své existence praskne. Jak se to dá ale poznat a co se s tím dá dělat?

V první řadě je nutné pochopit mechanismus toho, co se během tohoto jevu děje. K prasknutí mají větší sklony vnější hemoroidy. Jak se v nich **nahromadí přebytek krve**, může se v nich udělat **krevní sraženina**. (Což je důvod, proč hemoroid na omak připomíná tvrdou bulku.) Ta může prorazit kůži a odtéct pryč.

**Tento jev poznáte podle:**

* Silnějšího krvácení
* Bolesti
* Pozorování krevních sraženin

V případě, že se vám něco podobného stane je důvod k tomu, abyste neprodleně kontaktovali svého ošetřujícího lékaře.

![prasknutí hemoroidů](/images/prasknuti-hemoroidu.jpg)

## Jak vznikají hemoroidy

K hemoroidům se člověk dopracuje mnoha různými způsoby. Z toho důvodu se s nimi může během svého života setkat skoro každý.

**Mezi hlavní příčiny hemoroidů řadíme:**

* Namáhání během vykonávání velké potřeby
* Chronickou zácpu
* Dlouhý pobyt na toaletě
* Rodinnou anamnézu

V rámci tohoto zdravotního problému existují i konkrétní ohrožené skupiny. Patří mezi ně například **těhotné ženy**, které mohou trpět na zácpy a které musí silně tlačit během porodu. Dalším rizikovým faktorem je **sedavé zaměstnání**, nebo **pokročilý věk**.

## Jak poznat hemoroidy

Jelikož je opakování matkou moudrosti, ještě jednou si připomeneme, jak se mohou hemeroidy projevit. Můžete pociťovat **bolest v okolí**, nebo **uvnitř análního otvoru**, která vám znemožní v klidu stát, nebo sedět. Také můžete pociťovat neobvyklé **svědění**. Výjimečná není ani **krev na toaletním papíru**, nebo **v toaletě**. (Její větší množství může poukazovat na prasklý vnější hemoroid, ve kterém se udělala krevní sraženina, která si prorazila cestu kůží.)

![jak poznat hemeroidy](/images/jak-poznat-hemoroidy.jpg)

Pokud vám smíme radit, v každém případě se nechce vyšetřit vaším praktickým lékařem. Mějte na paměti, že krev ve stolici může být symptomem mnohem vážnějších nemocí, jako je například **rakovina střev**.

## Řešení problémů

Pokud se u vás hemoroidy vyskytly, je důležité vědět, jak s nimi správně pracovat. V první řadě musíte dbát na to, abyste se udržovali v dokonalé čistotě. Z toho důvodu si každý den dopřávejte **alespoň 10 minut sedacích koupelí v příjemně teplé (nikoliv vařící) vodě**. Také si můžete obstarat **volně prodejný přípravek proti hemoroidům**.

Velkou roli ve zvládání hemeroidů hraje i **vyvážená strava**, která by měla být bohatá na vlákninu. (Je ale podmínkou, abyste dodržovali **dostatečný pitný režim**, jinak vám vláknina způsobí spíš zácpu.) Tímto způsobem by se měla změkčit a zpravidelnit stolice, kterou bude možné vytlačit bez použití extrémní námahy.

**Také vyzkoušejte:**

* Cvičení
* Vlhčený toaletní papír (ty levnější a škrábavé mohou příliš dráždit, což není v této situaci žádoucí)
* Studené obklady
* Léky proti bolesti (ale ne ty, které mohou ředit krev, nebo které mohou způsobovat zácpu)
* Operaci (jedná se ale až o úplně poslední možné řešení)

Klíč ke zlepšení vašeho zdravotního stavu držíte pouze ve svých rukách.