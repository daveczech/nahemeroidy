+++
author = ""
bloky = []
categories = []
date = 2021-04-29T22:00:00Z
description = "Nabídneme vám babské rady na hemoroidy, včetně tipů, jak se dá vzniku hemoroidů předcházet."
draft = true
image = "/images/babske-rady-na-hemoroidy.jpg"
title = "Babské rady na hemoroidy: Víme, co pomůže"
type = "post"

+++
**Hemoroidy dovedou dost významně ovlivnit kvalitu našeho života. Bolí, svědí, pálí a mohou znemožňovat sezení. Což může být při práci řidiče, nebo v kanceláři velmi problematické. Proto vám nabídneme několik léty osvědčených babských rad, včetně tipů, jak se dá vzniku hemoroidů předcházet.**

[Hemoroidy trápí velkou část populace](https://www.nahemeroidy.cz/hemoroidy-vse-co-o-nich-potrebujete-vedet/). Stále jsou ale považované za spíše okrajové téma. Takže většina lidí, kteří je mají, tiše trpí a doufají, že tohle martyrium zase brzy přejde. Nebylo by ale lepší znát způsoby, jak si od jejich nepříjemných projevů ulevit?

Je také docela možné, že jste o hemoroidech někde slyšeli a i když je zatím nemáte, zajímá vás, jak můžete jejich vzniku předejít. A chybí vám informace, jak na to.

> **Ať už jste navštívili tento článek z jakéhokoliv z výše uvedených důvodů, věříme, že v něm najdete přesně to, co potřebujete vědět.**

  
![babské rady jak na hemoroidy](/images/babske-rady-jak-na-hemoroidy.jpg)

## Babské rady, jak na hemoroidy

Bolavý, svědící nebo jinak podráždění hemoroid není vůbec nic pěkného. Jak se ho ale zbavit, když máte jen omezené množství času, nebo prostředků? Pokud nemáte příliš naspěch, nebo jste u sebe doma, po vykonání velké potřeby si udělejte teplou **sedací koupel s Epsomskou solí**. V ideálním případě by měla trvat alespoň 20 minut. Když zjistíte, že na vás tento trik funguje, můžete si z něj udělat zvyk.

**Dále se lidem, kteří hemoroidy mají, doporučuje:**

* Používání zklidňujících ubrousků a mastí (například s dubovou kůrou)
* Kosmetika s aloe vera (vždy se ale koukejte na to, zda je vhodná na hemoroidy)
* Přikládání studených obkladů (k úlevě si je stačí přiložit na 15 minut)
* Oblečení z prodyšných přírodních materiálů

Pokud jsou vaše problémy s hemoroidy opravdu neúnosné, obraťte se na svého ošetřujícího lékaře. I když jde o téma, o kterém vám může být trapné hovořit, doktor je tu od toho, aby neměl předsudky. Dokonce vám může poradit [operaci na odstranění hemoroidů](https://www.nahemeroidy.cz/operace-hemoroidu-na-co-vse-se-pripravit/), která je zároveň jediným [účinným způsobem jejich léčby](https://www.nahemeroidy.cz/lecba-a-priznaky-hemoroidu/).

![jak na prevenci hemoroidů](/images/jak-na-prevenci-hemoroidu.jpg)

## **Jak na prevenci hemoroidů?**

Jak se říká, problémům je vždy nejlepší předcházet. A to i těm banálním. Ne jinak je tomu u vzniku hemoroidů. I když čas nepřelstí nikdo, můžeme se alespoň pokusit o **úpravu životosprávy**, tak, aby se riziko vzniku hemoroidů buď odvrátilo, nebo alespoň trochu vzdálilo.

První věc, na kterou bychom se měli zaměřit, je [náš každodenní jídelníček](https://www.nahemeroidy.cz/dieta-a-spravna-strava-pri-hemoroidech/). Máme dostatečný **pitný režim**? Jíme **dostatek luštěnin**, **čerstvého ovoce** a **zeleniny**? Případně, dáváme si pravidelně **zakysané mléčné výrobky**, zelí a jinou **fermentovanou zeleninu**? Pokud zní vaše odpovědi z většiny ne, pak je vhodné s tím začít něco dělat. Vláknina, kterou do těla přijímáme z potravin, má schopnost zvětšovat objem stolice a změkčovat ji. (Což se ale neobejde bez dostatku vody. Jinak je efekt vlákniny spíš opačný.) Díky tomu není nutné při vykonávání velké potřeby tak tlačit.

Zdravé tělo a trávení budete mít i v případě, kdy se pravidelně zvednete ze židle, nebo z gauče a půjdete se (alespoň) projít. Naopak, na vznik hemoroidů mohou mít negativní vliv druhy cvičení, které zvyšují nitrobřišní tlak. Typicky jde třeba o zvedání těžkých činek. **Jóga**, **plavání** nebo **chůze** by mohla pro začátek stačit.

**Negativní vliv na vznik hemoroidů má také:**

* Užívání projímadel (jednorázově, nebo velmi občasně spíš ne, nadužívání ale může tělu uškodit)
* Zadržování velké potřeby
* Tlačení (to je problém hlavně u žen při porodu, problematické je i těhotenství, kdy může být žena náchylnější k zácpě)

Jak vidíte, ne vždy je možné se všem rizikům, která jsou se vznikem hemoroidů spojená, vyhnout. Můžeme ale udělat maximum, abychom zůstali co nejdéle v kondici a naše tělo mělo přesně to, co potřebuje. (Například [na začátku těhotenství](https://www.nahemeroidy.cz/proc-vznikaji-hemoroidy-tehotenstvi/) můžete sbírat od lékařů rady, které vám pomohou zmírnit zácpu. Toto období je specifické v tom, že jste zodpovědná i za dítě, takže se nevyplatí zkoušet něco na svou vlastní pěst.)

I při sedavém zaměstnání se můžete jít pravidelně projít na chodbu, nebo udělat pár dřepů, které vám pomohou se protáhnout a na chvíli se rozhýbat před tím než zase usednete k práci. Součástí vašeho nového životního stylu může být i zařazení **kvalitních doplňků stravy na hemoroidy**.