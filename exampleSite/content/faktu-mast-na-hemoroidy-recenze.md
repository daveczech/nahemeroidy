+++
author = ""
bloky = []
categories = []
date = 2020-11-05T23:00:00Z
description = "Pokud hledáte rychlou úlevu od hemoroidů, mohly by vám vyhovovat mastičky. Vyplatí se investovat do mastičky Faktu? Přečtěte si naši recenzi"
image = "/images/faktu-mast-recenze.jpg"
title = "Faktu - mast na hemeroidy: Recenze"
type = "post"

+++
**Pokud hledáte rychlou úlevu od hemoroidů, mohly by vám vyhovovat mastičky. Ty stačí aplikovat na postižené místo a ony začnou krátce na to působit. Do které se ale vyplatí investovat? Třeba do té se jménem Faktu.**

Mastičky mají oproti **volně prodejným doplňkům stravy** a **lékům** jednu velkou výhodu. Nemusíte čekat na to, až projdou zažívacím ústrojím. Stačí se jen namazat a je to. Co když ale tápete, kterou mast na hemoroidy se vyplatí vybrat?

Varianty existují pouze dvě. Buď vsadíte na **zklidňující mast**, nebo zvolíte těžší kalibr a investujete do **oficiálního léčiva**. A tím je právě rektální **mast Faktu**. Vzhledem k tomu, že je volně prodejná a cenově velmi dostupná, určitě se hodí ji alespoň jednou vyzkoušet.

> **_Víte, co od ní máte čekat? Na to se podíváme v následujících několika odstavcích._**

![faktu mast na hemeroidy](/images/mast-na-hemeroidy.jpg)

## Faktu mast na hemoroidy

Faktu je registrovaný léčivý přípravek, který **slouží k léčbě hemoroidů**. A to jak těch vnitřních, tak těch vnějších. V případě vážnějších komplikací je možné Faktu zakoupit i ve formě **čípků**. Je však potřeba dodat, že se jedná o preparát, který mohou používat jen a **pouze dospělí**.

### Složení

Faktu se nepyšní přírodním složením. Proto je možné, že některým názvům nebudete rozumět. V rámci transparentnosti recenze je ale nezbytné je uvést.

**Ve složení mastičky Faktu najdeme:**

* Policresulen
* Cinchocain

Mezi pomocnými látkami objevíme makrogol, cetostearomakrogol 300, koloidní bezvodý oxid křemičitý, dihydrát dinatrium-edetátu, kyselinu edetovou, butylhydroxytoluen a vodu.

### Účinky

I když se vám výše uvedený výpis asi příliš nezdá, může vám v lecčem pomoci.

**Faktu umí:**

* Rychle zastavit krvácení
* Zastavit svědění
* Odstranit pálení
* Omezit záněty
* Tlumit bolest (má mírné znecitlivující účinky)
* Léčit hemoroidy a vyrážky
* Pomoci s hojením trhlin v oblasti análního otvoru

Mastička se používá tak, že se **2-3x denně aplikuje na problematické partie**. (V případě vnitřních hemeroidů lze použít speciální nástavec.)

![faktu účinky](/images/faktu-ucinky.jpg)

Mastičku nepoužívejte, pokud se u vás vyskytla **přecitlivělost**, nebo **alergie na některou z použitých látek**. **Těhotné a kojící ženy se musí nejprve poradit se svým ošetřujícím lékařem**. (To by měli ostatně udělat všichni ještě předtím, než ti Faktu zakoupí.)

## Hodnocení uživatelů

A co na Faktu říkají uživatelé? Na to se podíváme záhy.

**Ti, kteří mají dobrou zkušenost říkají, že:**

* Má rychlý nástup účinků
* Se dá používat dlouhodobě
* Je cenově dostupná
* Vždy pomůže
* Naprosto splňuje očekávání

**Ti, kteří měli nějaké výhrady často hodnotili:**

* Malé balení
* Mastnotu mastičky

Jinak ale byli všichni veskrze spokojení a **výrobek by doporučili svým rodinným příslušníkům a přátelům**.

## Shrnutí

Faktu je **oficiální léčebný přípravek**. To znamená, že sice nemá přírodní složení, ale opravdu vás zbaví nežádoucích problémů a příznaků. Rozhodně ale neuděláte nic špatného, když se o jejím nasazení nejprve poradíte s ošetřujícím lékařem.