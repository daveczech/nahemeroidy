+++
author = ""
bloky = []
categories = ["Hemeroidy"]
date = 2021-03-11T23:00:00Z
description = ""
draft = true
image = "/images/jak-poznat-hemoroidy-1.jpg"
title = "Jak poznat hemoroidy a jak vypadají?"
type = "post"

+++
**Z předchozích článků víte, že hemoroidy trpí podstatná část lidí, kteří dosáhli staršího věku. Může za ně nevhodný styl života, problém s trávením a vylučováním a v některých případech dokonce i porod dítěte. Co když ale zatím netušíte, zda hemoroidy máte?**

Hemoroidy nám dovedou připravit nejednu zapeklitou chvilku. Třeba, když cestujeme a začne nás **svědit**, **řezat** a **tlačit v oblasti konečníku** a není možné si od toho nějak ulevit. Problematické může být i vyprazdňování v pracovní době, kdy nemáte po ruce mastičku, ubrousky nebo jiné volně prodejné přípravky, které by vám umožnily nerušeně sedět u pracovního stolu a věnovat se tomu, čemu máte.

Což může vést k problémům s kázní a z toho plynoucích ztrát na platu (třeba, když jsou součástí vašeho výdělku i bonusy), nebo k různým společenským faux pas.

> **Abyste nežili v naprosté nevědomosti, povíme vám, jak u sebe hemoroidy poznáte, proč vznikají a zda je možné jejich symptomy zaměnit za nějaký jiný zdravotní problém.**

![](/images/co-jsou-to-hemoroidy.jpg)

## Jak poznat hemoroidy

Hemoroidy jsou **nateklé žilky**, které se nacházejí v oblasti análního otvoru. Podle toho, jestli jsou uvnitř nebo vně je rozdělujeme na hemoroidy **vnitřní** a **vnější**. Jejich vznik je závislý například na tom, zda na toaletě intenzivně tlačíte. (Třeba kvůli průjmu, nebo chronické zácpě.)

**Mezi jejich typické projevy patří:**

* Extrémní svědění okolo análního otvoru
* Bolest a podráždění
* Svědivá, nebo bolestivá bulka
* Fekální inkontinence
* Bolest během vyprazdňování
* Malé množství světlé krve při utírání se toaletním papírem

V některých případech se může v hemoroidu udělat **krevní sraženina**. Ta následně prorazí kůži a způsobí masivní krvácení.

Jelikož některé z výše popsaných jevů mohou mít odlišného původce, včetně **rakoviny**, je moudré se před zahájením léčby spojit se svým lékařem, který v případě podezření provede sérii důležitých vyšetření.

### Jak vypadají hemoroidy

  
Hemoroidy vznikají tak, že dojde ke změně dráhy žilek okolo, nebo uvnitř vašeho konečníku. V podstatě udělají něco jako **vypouklinu**, která **vytváří bulky**, které se plní krví. Což vede k tomu, že pociťujete bolest a zaznamenáváte určitý stupeň nepohodlí.

![](/images/jak-vypadaji-hemoroidy.jpg)

## S čím se nejčastěji zaměňují?

Bohužel, hemoroidy nejsou jediný zdravotní problém, který vás může postihnout. Proto je důležité věnovat jejich projevům náležitou pozornost.

Asi nejhorší možnou variantou je jejich záměna s **rakovinou střev**, nebo s **rakovinou konečníku**. Stejně, jako jiné druhy rakoviny i tento typ vyžaduje rychlé řešení. Jinak se nemoc rozjede do takových rozměrů, že je na nějakou záchranu už pozdě. Dalším typem problému, který může s projevy hemoroidů souviset, je **přítomnost parazitů v těle**. Například dětské roupy způsobují (zvlášť v nočních hodinách) nepříjemné svědění v oblasti análního otvoru. Tento problém vyžaduje systematické řešení. V první řadě dodržujte opravdu hodně důkladnou hygienu a neškrábejte se. Všichni členové domácnosti by pak měli absolvovat kúru, která je parazitů zbaví. (Jelikož se snadno přenáší, je dobré takto postupovat i z čistě preventivních důvodů.)

![](/images/s-cim-se-zamenuji-hemoroidy.jpg)

Problém, za který lze hemoroidy zaměnit, jsou taktéž **bradavice na intimních místech**. Ty obvykle bývají jedním z příznaků nákazy pohlavně přenosnou chorobou.

## Problémy řešte včas

Přípravky na hemoroidy, ať už jde o krémy, nebo doplňky stravy, je neléčí. Pouze přinášení úlevu od jejich nepříjemných projevů, které by vás mohly během dne omezit, nebo zaskočit. Jediným opravdu účinným způsobem, který vás jich zbaví, je **operace**.

To, jestli se pro ni rozhodnete záleží na tom, jak velké vám způsobují problémy. Pokud pouze mírné, zkuste **dlouhodobé užívání doplňků stravy na hemoroidy**, které jsou na přírodní bázi. Následně je můžete podpořit i změnou životního stylu.

**Pomáhá:**

* Sedací koupel s epsomskou solí
* Studený obklad
* Volnější oblečení z přírodních materiálů
* Vilín, dubová kůra… (často se tyto ingredience přidávají do mastí a kosmetických přípravků na hemoroidy)
* Víc pít a konzumovat stravu bohatou na vlákninu (díky čemuž předejdete zácpě, která vyžaduje úpornější tlačení)

**Jakými způsoby bojujete proti hemoroidům vy?**